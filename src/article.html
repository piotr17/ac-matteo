<article itemscope itemtype="http://schema.org/Article">
    <header>
        <h3 itemprop="name">La versione di Barney <br><small>
            Il capolavoro di Richler in un toccante cammino di vita</small></h3>
    </header>
    <main itemprop="articleBody" itemscope itemtype="http://schema.org/articleBody">
        <p><strong>Barney Panofsky</strong>, un ebreo canadese pieno di contraddizioni, cadute e risalite. Sullo sfondo una storia d'amore meravigliosa quanto amara per <strong>Miriam</strong>, i traumi della giovinezza e della maturità, una mente che pian
            piano perde la sua brillantezza. Il racconto di una vita tortuosa dalla giovinezza fino all'epilogo, in un film che a stratti stravolge il libro, ma ci regala comunque un'opera indimenticabile.</p>

        <p>Il film nasce dall'opera <a href="https://www.amazon.it/dp/884591982X?tag=amz-mkt-chr-it-21&ascsubtag=1ba00-01000-org00-win10-other-nomod-it000-pcomp-feature-scomp-wm-5&ref=aa_scomp_aapi1" title="La Versione di Barney"> "La Versione di Barney"</a>            dello scrittore <a href="https://it.wikipedia.org/wiki/Mordecai_Richler" title="Mordecai Richler">Mordecai Richler</a>. Un libro complesso e difficile, scritto sotto forma di lettere. La "versione" a cui si fa riferimento nel titolo, è la
            rilettura a ritroso del percorso di vita dello stesso protagonista. La sua versione di come sono andate le cose, la sua rilettura di una vita giudicata dai più come spregiudicata, egoistica e prepotente.</p>

        <p>Nel film le lettere diventano un'unica lunga storia, che parte dalla giovinezza di Barney, passata a Roma con gli amici artisti, le serate dissolute ed il primo evento, amaro e segnante della vita del protagonista.</p>
        <p>Passa per il ritorno a <strong>Montreal</strong>, per l'idea umana di diventare un ingranaggio ben funzionante della società, del percorso a tratti obbligato, a tratti folle nell'interpretazione straordinaria di <a href="https://it.wikipedia.org/wiki/Paul_Giamatti"
                title="Paul Giamatti"> Paul Giamatti</a>. Un uomo sempre diviso tra le ambizioni della vita di artista ed il solido richiamo del denaro e della progettazione del futuro.</p>
        <p>Notevolissima anche la performances di <a href="https://it.wikipedia.org/wiki/Dustin_Hoffman" title="Dustin HoffMan">Dustin Hoffman</a>, che prende il ruolo del padre di Barney, regalandoci momenti di riflessione ed aforismi indimenticabili.</p>

        <p>Un percorso di vita lungo ed amaro, con un finale perfetto che completa tutti i cerchi aperti della trama, lasciandoci il gusto reale di vita senza condiscendenza che il film trasmette in tutta la sua durata.</p>

    </main>
    <footer>
        by <span itemprop="author">Luca Ricci</span>
    </footer>
</article>